# Zpětná vazba z prvního běhu PyLadies v Praze

Schůzka po prvním běhu PyLadies ukázala, že jsou možnosti, jak udělat další běhy lépe jak pro účastnice, tak I kouče.

Úvodem, se každý z přítomných řekl svou zpětnou vazbu, z toho co viděl jako nedostatky při prvním běhu. Pro krátké připomenutí hlavních bodů, každého zvlášť z řad koučů/účastnic, kteří/které se k prvnímu běhu vyjádřit mohou:

-   **Oskar Hollmann** – Shrnul vše podstatné ihned po běhu [v dokumentu na GitHub](experiences.md)
-   **Naďa** – má obavu z toho, že slečny samy dost dobře nemohou odhadnout, k čemu a jak konkrétní informace z výuky použít, není to bráno příliš polopatě a nemohou se ztotožňovat. Určitě by podle Nadi pomohlo I hlubší vysvětlování pojmů a opakování těch samých výrazů dokola, než se zažijí.
-   **Honza Javorek** – souhlasí s Oskarovým dokumentem
-   **Veronika Gabrielová (účastnice, pomocná organizace, zapisovatelka)** První kurz jí dal velký rozhled ve spoustě věcí ač tuší, že programátorkou nebude, dál se ráda vrací k úkolům a zkouší online výuku/online hry. Je škoda, že v prvním běhu slečny prozatím nedostaly žádné instrukce co a jak dál a nejsou více vedeny a motivovány k pokračování. Jistě je potřeba na tom zapracovat. Osobně vyhořela na Solitairu a byla by pro jej předělat.
-   **Martin Jahn** – jako největší mínus je, že slečny z prvního běhu nemají žádné navazující pokračování, je potřeba je vést dál.  Děvčata při psaní kódu netuší proč to dělají. Bylo by lepší nejprve problém vyřešit a až poté jim k němu ukázat klíč, aby zpětně pochopily, proč danou věc používají
-   **Alena (účastnice)** – první běh se jí líbil, proto jej dochodila až do konce, jinak souhlasí s body Oskarova seznamu na GitHubu a je potřeba je řešit
-   **Michal Budínský** – bylo by dobré začlenit více reálných příkladů, které budou slečnám něco říkat, Turle je podle něj super a holky baví. Bylo by potřeba datové typy, jako jsou seznamy znát dříve, aby se slečnám lépe pracovalo
-   **Honza Král** – to, že se slečny cítí výukou zahlcené a je toho moc, je normální, ale je současně potřeba větší motivace ze strany koučů, samy nemohou zatím dobře posoudit, které informace je nezbytně nutné si pamatovat a co lze vždy dohledat. Bylo by lepší, kdyby koučové během výuky sami v konkrétních případech před slečnami přiznali, že některé informace nevědí ani oni sami a je zbytečné je zkoumat do podrobna a dělat si z nich příliš.

    Bylo by dobré jako doplněk začlenit online hry vhodné k výuce pythonu, na tom se všichni shodují, slečny si je mohou dělat doma, jsou interaktivní, motivující a mohou si s nimi vzájemně pomáhat.
-   **Tereza Stratilová (účastnice, organizátorka 2. běhu)** – uznává, že organizace druhého běhu trochu selhala, ale nyní je potřeba vyřešit především otázku pokračování kurzu pro slečny z 1.běhu/jejich vlastní projekty

    Vidí podstatný rozdíl mezi 1. a 2. během v tom, že slečny z 1. měly mnohem více otázek, jak během srazů, tak na sociálních sítích a to vedlo k celkovému zvyšování zájmu a motivace všech účastnic, neví, co se pro to může udělat, ale je přesvědčená, že kdyby se slečny z 2. běhu samy od sebe ptaly více, pomohlo by to spoustě věcem. Taktéž nyní nevyužívají VŮBEC nabídky koučů, případných srazů během týdne na dovysvětlení témat.

    Neklade se příliš důraz na plnění domácích úkolů.
-   **Petr Viktorin** – ukazuje, jak změnil úkoly a materiály na PyLadies.cz, popisuje, jak to chodí na Brněnských srazech. Velký rozdíl je v tom, že Brněnská skupina se schází 2x týdně, přičemž 2. sraz je zejména k řešení úkolů, dotazů, dovysvětlování.

    O otázce změnit procvičovací hru Solitaire si myslí, že slečny v Brně ho zvládají, nicméně současný běh v Brně se k němu za pár srazů dostane a můžeme posoudit. Jako návrh na změnu Solitaire by mohl být vhodný Had.

    O otázce začlenění iPython Notebooku na srazy může říct, že iPython programátoři nepoužívají a nezaváděl by jej.

    V Brně má kouč materiály vytištěné, aby nemusel překlikávat na pyladies.cz, slečnám doporučí, aby si stránku otevřely v záložce a sledovaly s ním.
-   **Zuzka Válková (účastnice, organizátorka 2. běhu)** – z 1. běhu pojala pocit, který se táhl kurzem celou dobu, že jde o testovací běh a je jí líto, že na tom spousty slečen vyhořelo, taktéž si láme hlavu nad tím, proč se slečny z 2. běhu tak málo ptají a taktéž by ráda kladla větší důraz na úkoly

    Před další registrací na běh je potřeba slečnám dopředu avizovat, že python není jen o 2 hodinách týdně na srazu, ale je to plnění úkolů a samostudium navíc, aby s tím počítaly.
-   **Iveta Tůmová (účastnice)** – 1. běh v ní zbuzoval velmi přátelský přístup a líbil se jí, navíc jí potěšila nezištná práce kluků. Bylo by dobré připravovit ukázky řešení úkolů, aby se mohli se slečnami opravdu řešit na začátku hodin ale neubíralo to čas.

    Trochu jí překvapil sraz o GIT, který jí přerušil učení a dala by jej spíš na konec, kde už není tolik sil

    Sraz Solitaire – byl příliš dlouhý a spousty věcí v něm nepochopila, hodně slečen na něm vyhořelo

    Pokud by se udělala jakákoliv forma pokračování pro 1.běh, velmi ráda by pokračovala dál a vidí v tom význam.
-   **Peter Hozák** – je potřeba sjednotit prostředí – možnostmi jsou iPython Notebook, či GitBash, slečnám i koučům by to mělo zjednodušit práci
-   **Vašek Chalupníček** – problém se zalamováním řádků na Windows a další věci by se mohli řešit opět sjednocením, nějaké virtuální prostředí (pravděpodobně myslel, virtuální linux)

    Osobně by rád také viděl více reálných příkladů/úkolů ze života – navrhuje například učit jak načíst excelový soubor a udělat si prográmek v pythonu, který např. Pomůže jednoduše a rychle změnit údaj na 500 řádcích apod., myslí si, že spousty holek by to mohlo k práci v práci využít a bavilo by je, kdyby věděli, že programují něco, co využijí.

    Dále si myslí, že by se měla založit skupina i jen pro účastnice i když chápe, že systém je otevřený všem. Facebookový event by měl také napomoci lepšímu plánovaní jednotlivých srazů, bude větší přehled o tom, kolik účastnic přijde a kolik koučů může a přijít a zda je potřeba další poprosit o účast. PyLadies Praha, by měly mít svůj web.

    Úkoly holky v prvním běhu nedělaly důsledně a vidí v tom zásadní problém. Na úkolech se naučí nejvíce, je potřeba jim to vštípit.
-   **Bára Drbohlavová (účastnice)** – úkoly – nešly lineárně, obtížnost se nestupňovala a nevěděla co je lepší dělat a co ne v rámci svého omezeného času na učení pythonu (poznámka redakce: Petr Viktorin již tento problém řešil změnami v úkolech a informacemi u úkolů k čemu složí, jak jsou náročné…)   Reálné příklady by jí bavily více, tím si je jistá.
