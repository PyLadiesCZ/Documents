# Manifest koučů PyLadies (PyL)

1. Jsem tu proto, abych rozvíjel každou PyL.
2. Hlavní kouč vede hodinu a otvírá nová témata. Vždy vysvětluji pouze to, co je aktuálně řešené (a nepředbíhám).
3. Pokud opravdu musím vysvětlovat něco, i když hlavní kouč mluví, šeptám, abych nerušil ostatní PyL, které poslouchají.
4. Neustále se aktivně rozhlížím po červených papírkách, každá PyL může být v nesnázích. A třeba to můžu být já, kdo ji zachrání. Nekempuji u jedné PyL celý večer.
5. Na červené papírky (volání o pomoc) kolem sebe reaguji okamžitě.
6. Klávesnice každé PyL je svatá a sahat na ní může pouze ona.
7. Řešení problému by mělo vzejít od PyL, napovídáním jí pomůžu pouze krátkodobě.
8. Pokud si neví PyL rady, snažím se ji dovést k řešení otázkami, na které si sama odpovídá.
9. Nepoužívám terminologii, kterou PyL zatím nezná, ani nezlehčuji problémy, které řeší. Chápu, že je začátečník a pravděpodobně nemá ani technické zázemí.
10. Chválím PyL pokaždé, když se jí povede vyřešit i sebemenší problém (dává jí to více chuti k dalšímu objevování).

Kdo by se chtěl dále rozvíjet v koučovacích dovednostech, doporučuji si projít [tipy pro kouče Django Girls](http://coach.djangogirls.org/tips/index.html) (je to jediná stránka).
